<html><head>
      <meta http-equiv="Content-Type" content="text/html; charset=utf-8">
   <title>Zadání soutěžních úloh</title><meta name="generator" content="DocBook XSL Stylesheets V1.76.1"><style type="text/css">
    .simplelist { width: 100% }
    .screen, .programlisting, .literallayout { background-color: silver }
    body { font-family: Verdana, sans-serif; }
    .article .titlepage { text-align: center; }
    .section .titlepage { text-align: left; }
    .remark { color: red;
              background-color: yellow;
	      font-style: italics;
	    }
  </style></head><body bgcolor="white" text="black" link="#0000FF" vlink="#840084" alink="#0000FF"><div lang="cs" class="article" title="Zadání soutěžních úloh"><div class="titlepage"><div><div><h2 class="title"><a name="d5e1"></a><span>Zadání</span> soutěžních
úloh</h2></div><div><h3 class="subtitle"><i>Kategorie žáci a mládež</i></h3></div><div><p class="releaseinfo">Soutěž v&nbsp;programování –
28.&nbsp;ročník</p></div><div><p class="releaseinfo">Krajské&nbsp;kolo&nbsp;2013/2014</p></div><div><span class="date">10. až 12. dubna 2014<br></span></div></div><div></div><hr></div><div class="toc"><dl><dt><span class="section"><a href="#d5e14">Kolo štěstí</a></span></dt><dt><span class="section"><a href="#d5e39">Predjíždějící šneci</a></span></dt><dt><span class="section"><a href="#d5e54">Hrátky s čísly</a></span></dt><dt><span class="section"><a href="#d5e81">Nejčastější slova strýčka Skrblíka</a></span></dt></dl></div><p>Úlohy můžete řešit v&nbsp;libovolném
pořadí a samozřejmě je nemusíte vyřešit všechny. Za každou úlohu
můžete dostat maximálně 10 bodů, z&nbsp;nichž je většinou 9 bodů
vyhrazeno na ohodnocení funkčnosti programu, jeho shody se zadáním
a efektivity a jeden bod na dokumentaci a přehlednost zdrojového
kódu. Body získané za každou úlohu se ještě násobí koeficientem, který
odráží složitost úlohy.</p><p>Na řešení úloh máte 4 hodiny čistého
času.</p><p>Před zahájením soutěže vám pořadatel
oznámí, kde najdete testovací soubory. </p><div lang="cs" class="section" title="Kolo štěstí"><div class="titlepage"><div><div><h2 class="title" style="clear: both"><a name="d5e14"></a>Kolo štěstí</h2></div><div><h3 class="subtitle">Koeficient <span class="koef">2</span></h3></div></div></div><p>Naprogramujte aplikaci simulující „Kolo štěstí“. Program dovolí
do vstupního pole zadat několik řádek textu. Text na jednotlivých
řádkách pak zobrazí v kruhových výsečích rozdílných barev. Následně
program umožní uživateli kolo „roztočit“ – kolo se pak zastaví na
náhodně zvolené výseči a označí ji. Kolo půjde roztáčet
opakovaně. Snažte se, aby pohyb kola vypadal realisticky.</p><div class="example"><a name="d5e19"></a><p class="title"><b>Příklad 1. Příklad vstupu a vykreslení kola štěstí</b></p><div class="example-contents"><div class="informaltable"><table border="0"><colgroup><col><col align="center"></colgroup><tbody><tr><td><p><span class="emphasis"><em>Vstup:</em></span></p>
<div class="literallayout"><p>Javascript<br>
Ruby<br>
Perl<br>
Python<br>
PHP<br>
Scala<br>
Java<br>
C#<br>
Groovy</p></div>
</td><td align="center"><p><span class="emphasis"><em>Ukázka vykreslení kola štěstí</em></span></p>
<div class="mediaobject"><img src="kolo.svg"></div>
</td></tr></tbody></table></div></div></div><br class="example-break"></div><div lang="cs" class="section" title="Predjíždějící šneci"><div class="titlepage"><div><div><h2 class="title" style="clear: both"><a name="d5e39"></a>Predjíždějící šneci</h2></div><div><h3 class="subtitle">Koeficient <span class="koef">1</span></h3></div></div></div><p>Vaším úkolem je simulovat závody šneků. Jak takový závod
probíhá? Šneci nestartují všichni z jedné startovní čáry, ale jsou
umístěni do závodiště podle své výkonnosti (slabší dostanou náskok),
aby byl závod napínavý.  Po odstartování se každý šnek začne pohybovat
svojí stálou rychlostí směrem vpřed. Závodí se přesně daný čas, po
jeho uplynutí se určí pořadí tak, že vyhraje šnek který dolezl
nejdále, následuje druhý a tak dále.</p><p>A co má tedy dělat váš program? Na vstupu dostane text
popisující startovní podmínky závodu – na první řádce je jediné číslo
určující délku závodu v sekundách. Každá další řádka přísluší vždy
jednomu starujícímu šnekovi a obsahuje dvě čísla oddělená
mezerou. První číslo na řádce určuje startovní náskok šneka
(vzdálenost v milimetrech od pomyslné startovní čáry směrem do cíle),
druhá pak rychlost šneka (mm/s). Startovní číslo je dáno pořadím v
souboru, první šnek má startovní číslo 1. Text popisující startovní
stav bude programu zadán do textboxu či obdobé grafické
komponenty. Pokud pracujete v prostředí, kde odvyklým vstupem je
textový standardní vstup, můžete použít i ten.</p><p>Vaším úkolem je ze zadných vstupních podmínek (vstupního textu)
spočítat pořadí šneků při ukončení závodu a vzdálenost od startovní
čáry. Pokud více šneků skončí ve stejné vzdálenosti, bude u nich
uvedeno stejné umístění.  Dalším úkolem je zobrazit průběh závodu na
závodišti jako animaci, umožněte volbu rychlosti animace. </p><p>Pro zjednodušení uvádíme, že v závodu nebude startovat více
šneků než 20, maximální trvání závodu je 3600 sekund, pozice a
rychlost šneka je celé číslo mezi 0 a 10000. Případné neplatné zadání
oznamte uživateli, program samozřejme nesmí při chybném vstupu
havarovat.</p><div class="example"><a name="d5e47"></a><p class="title"><b>Příklad 2. Příklad vstupu</b></p><div class="example-contents"><pre class="programlisting">10
350 10
300 20
200 10
250 25</pre></div></div><br class="example-break"><div class="example"><a name="d5e50"></a><p class="title"><b>Příklad 3. Příklad výstupu</b></p><div class="example-contents"><pre class="programlisting">1.-2. místo šneci číslo 2 a 4 (500mm)
3. místo šnek číslo 1 (450mm)
4. místo šnek číslo 3 (300mm)</pre></div></div><br class="example-break"><p>Šnečím závodům nazdar! Zdar!</p></div><div lang="cs" class="section" title="Hrátky s čísly"><div class="titlepage"><div><div><h2 class="title" style="clear: both"><a name="d5e54"></a>Hrátky s čísly</h2></div><div><h3 class="subtitle">Koeficient <span class="koef">2</span></h3></div></div></div><p><span class="emphasis"><em>Racionální číslo</em></span> je číslo, které lze vyjádřit jako zlomek, tj. podíl dvou celých čísel, většinou
    zapsaný ve tvaru <em class="varname">a/b</em>, kde
      <em class="varname">b</em> je různé od nuly.</p><p>Desetinný zápis racionálního čísla je periodický. V případě konečného rozvoje –
      desetinného čísla – tvoří periodu nuly. Pokud se před periodou vyskytuje skupina
    číslic, která se neopakuje, nazývá se rozvoj <span class="emphasis"><em>neryze periodický</em></span>, neopakující se skupina se nazývá <span class="emphasis"><em>předperioda</em></span>.</p><p>Vypracujte program pro určení předperiody a periody podílu <em class="varname">1/n</em> pro
      maximálně šestimístné přirozené číslo <em class="varname">n&gt;1</em>. Vstupní hodnoty načtěte ze souboru <code class="filename">zadani.txt</code>,
      ve kterém je každé číslo na samostatném řádku.</p><p>Řádky jsou ukončeny znakem <code class="code">LF</code>.</p><p>Program by měl spočítat výsledek pro jednotlivá čísla do jedné
      minuty.</p><div class="example"><a name="d5e72"></a><p class="title"><b>Příklad 4. Ukázka výsledku pro vybraná čísla</b></p><div class="example-contents"><p><span class="emphasis"><em>Vstupní soubor <code class="filename">zadani.txt</code> obsahuje následujících pět
        řádek:</em></span></p><pre class="programlisting">2
7
192
11111
12345</pre><p><span class="emphasis"><em>Výsledky spočítané a vypsané programem:</em></span></p><div class="literallayout"><p>1/2=0.5&nbsp;&nbsp;&nbsp;<br>
předperioda:&nbsp;0.5<br>
perioda:&nbsp;0<br>
<br>
1/7=&nbsp;0.142857142857142857142857142857142857…<br>
předperioda:&nbsp;0.<br>
perioda:&nbsp;142857<br>
<br>
1/192&nbsp;=&nbsp;0.005208333333333…<br>
předperioda:&nbsp;0.005208<br>
perioda:&nbsp;3<br>
<br>
1/&nbsp;11111=&nbsp;0.0000900009000<br>
předperioda:&nbsp;0.<br>
perioda:&nbsp;00009<br>
&nbsp;<br>
1/12345=0.00008100445524503847711624139327663021466180639…<br>
předperioda:&nbsp;0.0<br>
perioda:&nbsp;00081004455245038477116241393276630214661806399351964358039692<br>
18307006885378695828270554880518428513568246253543944916970433373835560<br>
95585257189145402997164844066423653300931551235317942486836776022681247<br>
46861077359254759011745646010530579181855002025111381125961927906034831<br>
91575536654515998379910895099230457675172134467395706763872012960712839<br>
20615633859862292426083434588902389631429728635074929121101660591332523<br>
28878088294856217091940056703118671526933981368975293641150263264479546<br>
37505062778452814904819765087079789388416362899959497772377480761441879<br>
30336168489266909680032401782098015390846496557310652085864722559740785<br>
74321587687322802754151478331308221952207371405427298501417577966788173<br>
34953422438234102875658161198865937626569461320372620494127176994734710<br>
40907249898744430943701903604698258404212231672742</p></div></div></div><br class="example-break"></div><div lang="cs" class="section" title="Nejčastější slova strýčka Skrblíka"><div class="titlepage"><div><div><h2 class="title" style="clear: both"><a name="d5e81"></a>Nejčastější slova strýčka Skrblíka</h2></div><div><h3 class="subtitle">Koeficient <span class="koef">3</span></h3></div></div></div><p>
    Strýček Skrblík je známý držgrešle, který musí mít vždy všeho nejvíc.
    Dnes ráno uviděl své synovce, jak si čtou na tabletu knížku, a říkal si:
    „To je ale slov, ta všechna chci. Ale vlastně chudá slova nechci.
    Chci jenom slova, která jsou úplně nejbohatší!“ Samozřejmě podle strýčka
    Skrblíka je nejbohatší to slovo, které se v textu vyskytuje co nejčastěji.
  </p><p>
    Napište program, který po zadání jména souboru s knihou vypíše tři
    nejčastější slova, která se v něm nacházejí. Můžete předpokládat, že všechna
    tato tři slova jsou určena jednoznačně. Váš program by měl fungovat co
    nejrychleji, jinak Skrblík ztratí trpělivost a moc štědře vás za vaši práci
    neodmění.
  </p><div class="section" title="Popis vstupu"><div class="titlepage"><div><div><h3 class="title"><a name="d5e87"></a>Popis vstupu</h3></div></div></div><p>
      Po spuštění programu umožněte zadání jména souboru s knihou.
    </p><p>
      Soubor s knihou obsahuje pouze malá a velká písmena anglické abecedy,
      číslice, mezery a konce řádku, které jsou reprezentovány znakem
      <code class="constant">LF</code>. Slovo je posloupnost písmen a číslic ohraničená
      mezerou či koncem řádku. Dvě slova jsou stejná, pokud se shodují
      <span class="emphasis"><em>bez ohledu na velikost písmen</em></span>.
    </p><p>
      Soubor s knihou může být opravdu veliký – pro dosažení plného počtu
      bodů by měl váš program fungovat i pro soubor délky <code class="constant">100 MB</code>.
      Můžete nicméně spoléhat na to, že <span class="emphasis"><em>jedinečných</em></span> slov je
      v souboru nanejvýš <span class="emphasis"><em>deset tisíc</em></span> a že každé slovo má délku nanejvýš
      <span class="emphasis"><em>tisíc</em></span> znaků.
    </p></div><div class="section" title="Popis výstupu"><div class="titlepage"><div><div><h3 class="title"><a name="d5e98"></a>Popis výstupu</h3></div></div></div><p>
      Na výstup vypište tři slova, která se v daném souboru vyskytují nejčastěji
      (bez ohledu na velikost písmen).  Slova vypište od nejčastějšího po
      nejméně časté a u každého vypište počet výskytů.  Můžete předpokládat, že
      tato slova jsou určená jednoznačně.
    </p></div><div class="section" title="Příklad vstupu a výstupu"><div class="titlepage"><div><div><h3 class="title"><a name="d5e101"></a>Příklad vstupu a výstupu</h3></div></div></div><table width="100%" id="d5e103"><tr>
        <td><code class="filename">Soubor s knihou</code></td>
        <td><code class="filename">Výstup programu</code></td>
      </tr><tr>
        <td>
          <pre class="programlisting">Jeden Murphyho zakon o programovani
Kazdy program obsahuje jeden chybny radek
Libovolny program jde zkratit o jeden radek
Z toho plyne ze kazdy jeden program jde
zkratit na jeden radek ktery je radek chybny
</pre>
        </td>
        <td>
          <pre class="programlisting">jeden 5
radek 4
program 3
</pre>
        </td>
      </tr></table></div><div class="section" title="Ukázková data"><div class="titlepage"><div><div><h3 class="title"><a name="d5e114"></a>Ukázková data</h3></div></div></div><p>
      V&nbsp;adresáři <code class="filename">skrblik</code> se nachází ukázková data včetně
      příkladu ze zadání. Pro získání plného počtu bodů by měl váš program
      vyřešit každá z&nbsp;nich do minuty.
    </p></div></div></div></body></html>
