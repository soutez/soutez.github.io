<!DOCTYPE html>
<html>
<head>
<meta charset="utf-8">
<title>Krajské kolo soutěže v programování</title>
<style type="text/css">
  body {
    font-family: Cambria, Times New Roman, serif; 
    max-width: 50em; 
    margin-left: auto;
    margin-right: auto; 
    font-size: 140%; }
</style>
</head>
<body>

<div align="center">
<h1>Soutěž v programování</h1>
<h2>33. ročník &ndash; školní rok 2018/2019</h2>
<h3>krajské kolo</h3>
</div>

<h2>Pokyny</h2>

<p>Soutěžící budou mít během soutěže k dispozici obsah adresáře
<code>soutezici</code>, ve kterém je zadání úlohy a testovací
data. Každý soutěžící musí rovněž obdržet vytištěnou PDF verzi zadání.</p>

<p>Úlohy se hodnotí podle jednotného klíče hodnocení pro
porotu. Výsledky se zapíší do <a href="hodnoceni/">připravených
tabulek</a> (pro každý kraj je zde samostatný soubor s&nbsp;listy pro
  jednotlivé kategorie) a odešlou na adresy
  <a href="mailto:peterka@nidv.cz">peterka@nidv.cz</a>,
  <a href="mailto:sevcova@nidv.cz">sevcova@nidv.cz</a> a <a
href="mailto:olmer@ddm-ph2.cz">olmer@ddm-ph2.cz</a>.</p>

<p>Pokud je na krajském kole přítomný zástupce ústřední poroty,
výsledky se mu rovněž předají.</p>

<p>V&nbsp;případě shody bodů dvou účastníků o jejich pořadí rozhoduje
počet bodů z&nbsp;úlohy, která má větší koeficient nebo celkový počet
bodů. Kvůli programu Excelence není možné, aby dva soutěžící měli ve
výsledkové listině stejný počet bodů.</p>

<p>U tabulky v žádném případě neměňte pořadí sloupců ani formátování,
žádné sloupce neubírejte ani nepřidávejte. Porušením struktury tabulky
znemožníte automatické zpracování výsledků z&nbsp;vašeho kraje a
poškodíte vaše soutěžící.</p>

<p>Doporučujeme údaje o soutěžících do hodnotící tabulky vyplnit ještě
před začátkem soutěže, pak na to již někdy není čas. Chybějící
kontaktní údaje nám pak znemožní pozvání úspěšných účastníků do
dalšího kola soutěže.</p>

<p>Výsledky musí být soutěžícím oznámeny nejpozději v&nbsp;pondělí
29.&nbsp;dubna a odeslány na výše uvedené emailové adresy nejpozději
do 1.&nbsp;května. Při nedodržení těchto termínů se úspěšní soutěžící
z&nbsp;daného kraje nemohou účastnit finále.</p>

<p>V případě nejasností ohledně zadání nebo vyhodnocení úloh
kontaktujte Jirku Koska, email: <a
href="mailto:jirka@kosek.cz">jirka@kosek.cz</a>,
tel.&nbsp;604&nbsp;924&nbsp;664 (celý pátek učím, tak v&nbsp;případě
potřeby nechte vzkaz, ozvu se zpět). Jakékoliv nesrovnalosti je
potřeba okamžitě vyřešit, aby se zajistila srovnatelnost výsledků mezi
kraji.</p>

<h2>Kategorie programování žáci/mládež</h2>

<p>V&nbsp;tomto roce je zadání pro obě kategorie žáci a mládež stejné.</p>

<ul>
<li><a href="soutezici/programovani/zadani.html">zadání pro soutěžící</a>
(<a href="soutezici/programovani/zadani.pdf">PDF</a>)</li>
<li><a href="porota/porota-programovani.html">hodnocení pro porotu</a></li>
</ul>

<h2>Kategorie programování webu</h2>

<ul>
<li><a href="soutezici/web/zadani.html">zadání pro soutěžící</a>
(<a href="soutezici/web/zadani.pdf">PDF</a>)</li>
<li><a href="porota/porota-web.html">hodnocení pro porotu</a></li>
</ul>

<h2>Kategorie programování mikrořadičů</h2>

<ul>
<li><a href="soutezici/mikroradice/zadani.html">zadání pro soutěžící</a>
(<a href="soutezici/mikroradice/zadani.pdf">PDF</a>)</li>
<li><a href="porota/porota-mikroradice.html">hodnocení pro porotu</a></li>
</ul>

<h2>Tabulka pro snazší hodnocení</h2>

<p>Porota může pro zápis hodnocení úlohy a správné spočítání
celkového počtu bodů použít připravenou tabulku 
<a href="porota/hodnoceni-programovani.xls">pro programování</a>, 
<a href="porota/hodnoceni-web.xls">pro web</a> a
<a href="porota/hodnoceni-mikroradice.xls">pro mikrořadiče</a>.</p>

<hr>

<p>V následujícím textu najdete užitečná doporučení pro
organizátory krajských kol soutěže v programování.</p>

<h2>Porota a opravování úloh</h2>

<p>Organizátor krajského kola si musí zajistit dostatečně početnou
porotu tak, aby zvládla opravit úlohy podle dodaného hodnotícího
klíče. Vhodnými členy poroty jsou například vedoucí zájmových
počítačových kroužků nebo učitelé informatiky.</p>

<p>V ideálním případě by se řešení úloh měla opravit ihned poté, co
soutěžící skončí, ještě v den soutěže.</p>

<p>Stále častěji soutěžící používají při soutěži vlastní
notebooky. V tom případě je vhodné je dopředu upozornit, že notebook
musí být porotě k dispozici, do té doby než řešení opraví. Zejména
v případech, kdy pro řešení byl použit nějaký méně rozšířený
programovací jazyk nebo nástroj. Porota by zároveň s opravováním měla
začít právě na noteboocích soutěžících, aby je zbytečně neblokovala –
mnoho soutěžích z místa krajského kola soutěže ještě čeká dlouhá cesta
domů. Další možností je přenést řešení soutěžícího – jak ve
spustitelné podobě tak ve zdrojové podobě – na počítač organizátora
krajského kola a opravit jej tam.</p>

<h2>Zástupce ústřední poroty</h2>

<p>Pokud to kapacita ústřední poroty umožní, účastní se krajského kola
její zástupce. Jeho hlavním úkolem na krajském kole je dohlížet na
regulérnost soutěže – zda soutěžící pracují na svých řešeních
v předepsaném časovém limitu, zda jsou úlohy opravovány podle
jednotného klíče, … Zástupce ústřední poroty rovněž přímo na místě
vysvětlí případné nejasnosti v zadání nebo hodnocení úloh.</p>

<p>Zástupce ústřední poroty rovněž porotě pomáhá s opravováním
úloh.</p>

<h2>Čas na řešení úloh</h2>

<p>V zadání úloh pro každou soutěžní kategorii je uveden čas na řešení
úloh. Tento čas se počítá od doby, kdy soutěžící dostanou do ruky
zadání úloh. Čas na řešení úloh musí být vždy v kuse, není možné ho
přerušit například obědem.</p>

<h2>Přístup k Internetu během soutěže</h2>

<p>Přístup k Internetu během soutěže není blokován – na některých
krajích nebo počítačích soutěžících to ani není technicky
možné. Soutěžící na Internetu mohou během soutěže přistupovat k online
dokumentaci. Je však zakázána online komunikace s jinými osobami
(např. Facebook, různé chaty apod.). Pokud dozor zjistí, že někdo
během soutěže komunikuje s jinými osobami, může ho ze soutěže
vyloučit. Je vhodné tato pravidla před soutěží všem sdělit.</p>

<p>Rovněž je vhodné soutěžící upozornit na to, že by ve vlastním zájmu
neměli zadání dále šířit dříve než v neděli, až soutěž skončí ve všech
krajích.</p>

<h2>Výsledkové listiny</h2>

<p>Výsledky krajského kola se předávají v podobě standardizované
tabulky. Není možné v ní měnit a přehazovat sloupce, protože by to
znemožnilo automatické sloučení výsledků ze všech krajů.</p>

<p>Zároveň doporučujeme osobní údaje soutěžících do tabulky zadat z přihlášek
ještě před začátkem soutěže, aby se pak zbytečně nezdržovalo zakončení
soutěže a byl čas na zjištění případných chybějících údajů.</p>

<p>Při zápisu názvů škol je doporučeno používat následující zkratky:
ZŠ<br>
G - gymnázium<br>
SŠ  - střední škola<br>
SOŠ  - střední odborná škola<br>
SŠ, SOŠ a SOU - střední škola, střední odborná škola a střední odborné učiliště<br>
SOŠ a VOŠ - střední odb. škola a vyšší odb. škola
</p>

</body>
</html>
