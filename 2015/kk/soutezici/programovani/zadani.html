<!DOCTYPE HTML>
<html lang="cs">
   <head>
      <meta http-equiv="Content-Type" content="text/html; charset=UTF-8">
      
      <meta charset="utf-8">
      
      <title>Zadání soutěžních úloh</title>
      <style type="text/css">
        body { font-family: Calibri, Verdana, sans-serif; 
               max-width: 50em; 
               margin-left: auto;
               margin-right: auto; 
               font-size: 140%; }
        h1, h2, h3, h4, header { font-family: Cambria, serif; }
        header { background-color: #FFE2AA; padding: 8px; margin-bottom: 8px; }
        pre { background-color: silver }
        header { text-align: center; }
        .katex { font-size: inherit !important; }
        table { border: solid 2px black; border-collapse: collapse; }
        thead { background-color: silver; }
        td, th { border: solid 1px black; padding: 4px; }
        table.layout, table.layout td, table.layout th  { border: none; }
        .koeficient { font-style: italic; }
      </style><link rel="stylesheet" href="katex/katex.min.css"><script src="katex/katex.min.js"></script><script>
          var renderMath = function()
          {
            var els = document.querySelectorAll(".math");
            var i;
            for (i = 0; i != els.length; i++)
            {
              var eqe = els.item(i);
              var span = document.createElement('span');
              katex.render(eqe.textContent, span, { displayMode: (eqe.localName == 'div') });
              eqe.parentNode.replaceChild(span, eqe);
            }
          };
          
          window.onload = renderMath; 
        </script></head>
   
   <body>
      
      
      <header>
         
         <h1><span>Zadání</span> soutěžních
            	  úloh
         </h1>
         
         <h2 class="category" id="d11e18">Kategorie programování žáci a mládež</h2>
         
         <h2 class="date" id="d11e21">16. až 18. dubna&nbsp; 2015</h2>
         
         <p class="contest">Soutěž v&nbsp;programování –
            	28.&nbsp;ročník
         </p>
         
         <p>Krajské&nbsp;kolo&nbsp;2014/2015</p>
         
      </header>
      <div class="toc"><a href="#prasatko">Prasátko</a><br><a href="#zlomky">Sčítání zlomků</a><br><a href="#domino">Domino</a><br><a href="#meteodata">Meteorologická data</a><br></div>
      
      
      <p>Úlohy můžete řešit v&nbsp;libovolném pořadí a
         samozřejmě je nemusíte vyřešit všechny. Za každou úlohu můžete dostat
         maximálně 10 bodů, z&nbsp;nichž je většinou 9 bodů vyhrazeno na ohodnocení
         funkčnosti programu, jeho shody se zadáním a efektivity a jeden bod na
         dokumentaci a přehlednost zdrojového kódu (vhodné členění zdrojového
         kódu, vhodně zvolené názvy indentifikátorů, komentáře na místech, kde
         je to potřeba, atd.). Body získané za každou úlohu se ještě násobí
         koeficientem, který odráží složitost úlohy.
      </p>
      
      
      <p>Na řešení úloh máte 4 hodiny čistého
         času.
      </p>
      
      
      <p>Před zahájením soutěže vám pořadatel
         oznámí, kde najdete testovací soubory a kam máte ukládat řešení úloh.
      </p>
      
      
      <section class="include">
         
         <hr>
         <h2 id="prasatko">Prasátko</h2>
         
         <p class="koeficient">Koeficient <span class="koef">1</span></p>
         
         
         <p>
            Vytvořte program, který zobrazí prasátko podobné tomu na
            následujícím obrázku:
         </p>
         <img src="prasatko.jpg" alt="Prasátko ukázka" width="80%" align="center">
         
         
         <p>Program bude pracovat tak, že postupně zobrazuje jednotlivé
            úsečky (a&nbsp;kružnici) tvořící obrázek prasátka. Prodleva
            mezi zobrazením jednotlivých úseček bude 0,5&nbsp;s.
            Posloupnost zobrazení není důležitá a nebude se hodnotit.
         </p>
         
         <p>Při změně velikosti základního okna obrázek překreslete tak,
            že zachovává původní proporce prasátka (šířka čar přitom zůstává stejná).
         </p>
         
         <p>Nadstavbovou funkcí programu je pomalé (animované)
            vykreslení jednotlivých úseček tvořících prasátko:
         </p>
         
         <ul>
            	
            <li>Každá úsečka plynule prodlužuje délku z&nbsp;0 na svou konečnou velikost.</li>
            
            <li>Animace musí být postřehnutelná lidským okem –
               vykreslení jedné úsečky musí trvat minimálně 1&nbsp;s&nbsp;a maximálně 3&nbsp;s.
            </li>
            
            <li>Pro odlišení zobrazovacího režimu použijte jinou barvu
               úseček než při základním zobrazení.
            </li>
            
            <li>Umožňete při vykreslování obrázku kdykoliv přerušit
               animované zobrazování. Na konci animace zobrazte celé prasátko
               v&nbsp;původní barvě.
            </li>
            	
         </ul>	
         
         
         <p>Pro inspiraci je připravena <a href="prasatko/prasatko.exe">ukázková aplikace</a> (funguje v&nbsp;operačním systému Windows).
         </p>       
         
         
         
         
      </section>
      
      <section class="include">
         
         <hr>
         <h2 id="zlomky">Sčítání zlomků</h2>
         
         <p class="koeficient">Koeficient <span class="koef">1</span></p>
         
         
         <p>Jakub se vrací ze školy celý smutný – za domácí úkol musí
            s&nbsp;využitím Eukleidova algoritmu spočítat spoustu příkladů se zlomky.
            Postup ve škole celkem pochopil, ale kdo mu zkontroluje, že má příklady
            spočítané správně? Pomozte Jakubovi, aby si příklady mohl zkontrolovat sám
            a&nbsp;nemusel už věšet hlavu! Takovouto činnost by měl přece zvládnout
            jednoduchý program.
         </p>
         
         
         <p>Každý příklad na sečtení dvou zlomků vypadá následovně:</p>
         
         
         <div class="math">\frac{a}{b} + \frac{c}{d} = x + \frac{y}{z}</div>
         
         
         <p>kde <span class="math">a</span>, <span class="math">b</span>, <span class="math">c</span>, <span class="math">d</span>, <span class="math">x</span>, <span class="math">y</span>
            a&nbsp;<span class="math">z</span> jsou celá kladná čísla. Dále platí, že čitatel je nesoudělný
            s&nbsp;jmenovatelem (zlomky jsou pokráceny) a&nbsp;také
            <span class="math">a&nbsp;&lt;&nbsp;b</span>, <span class="math">c&nbsp;&lt;&nbsp;d</span>
            a&nbsp;<span class="math">y&nbsp;&lt;&nbsp;z</span>. Pokud je součtem zlomků celé číslo, pak
            <span class="math">y&nbsp;=&nbsp;0</span> a&nbsp;na <span class="math">z</span> nezáleží.
         </p>
         
         
         <p>Vypracujte program, který načte hodnoty <span class="math">a</span>, <span class="math">b</span>, <span class="math">c</span>
            a&nbsp;<span class="math">d</span> ze vstupního souboru a&nbsp;výsledné hodnoty <span class="math">x</span>,
            <span class="math">y</span> a&nbsp;<span class="math">z</span> zapíše do  výstupního souboru.
            
            
         </p>
         <section>
            
            <h3>Popis vstupu</h3>
            
            <p>Vstup načtěte ze souboru <code>zadani.txt</code> v&nbsp;aktuálním
               adresáři.
            </p>
            
            
            <p>Každému příkladu odpovídá jedna řádka, tedy vstupní soubor
               <code>zadani.txt</code> na jedné řádce obsahuje vždy čtyři čísla oddělená
               mezerou. Řádky jsou ukončeny dvojicí znaků <code>CR</code>
               a&nbsp;<code>LF</code>. Předpokládejte, že příkladů bude méně než dvacet.
               Dále pro jednoduchost předpokládejte, že čísla <span class="math">a</span>, <span class="math">b</span>,
               <span class="math">c</span> a&nbsp;<span class="math">d</span> jsou menší než 10<sup>9</sup>.
            </p>
            
         </section>
         
         
         <section>
            
            <h3>Popis výstupu</h3>
            
            <p>Výstup zapište do souboru <code>vystup.txt</code> v&nbsp;aktuálním
               adresáři.
            </p>
            
            
            <p>Každému příkladu odpovídá jedna řádka, tedy výstupní soubor bude
               obsahovat na jedné řádce vždy tři čísla oddělená mezerou.
               Řádky ukončete dvojicí znaků <code>CR</code> a&nbsp;<code>LF</code>.
            </p>
            
         </section>
         
         
         <section>
            
            <h3>Příklad vstupu, výstupu a&nbsp;ilustrativní zobrazení</h3>
            
            
            <p>Příklad vstupního souboru <code>zadani.txt</code>:
            </p>
            <pre>1 5 4 5
2 3 2 3
1 3 1 3
1 5 7 8
8 15 4 5
63 1310400 31423 72225
</pre>
            
            <p>Příklad výstupního souboru <code>vystup.txt</code>, který odpovídá
               výše uvedenému <code>zadani.txt</code>:
            </p>
            <pre>1 0 0
1 1 3
0 2 3
1 3 40
1 1 3
0 1045873 2403648
</pre>
            
            <p>Ilustrativní zobrazení pro výše uvedený vstup a&nbsp;výstup:</p>
            
            <table>
               
               <thead>
                  
                  <tr>
                     <th>Vstup</th>
                     <th>Výstup</th>
                     <th>Ilustrativní zobrazení</th>
                  </tr>
                  
               </thead>
               
               <tbody>
                  
                  <tr>
                     <td>1 5 4 5</td>
                     <td>1 0 0</td>
                     <td>1/5 + 4/5 = 1</td>
                  </tr>
                  
                  <tr>
                     <td>2 3 2 3</td>
                     <td>1 1 3</td>
                     <td>2/3 + 2/3 = 1 + 1/3</td>
                  </tr>
                  
                  <tr>
                     <td>1 3 1 3</td>
                     <td>0 2 3</td>
                     <td>1/3 + 1/3 = 0 + 2/3</td>
                  </tr>
                  
                  <tr>
                     <td>1 5 7 8</td>
                     <td>1 3 40</td>
                     <td>1/5 + 7/8 = 1 + 3/40</td>
                  </tr>
                  
                  <tr>
                     <td>8 15 4 5</td>
                     <td>1 1 3</td>
                     <td>8/15 + 4/5 = 1 + 1/3</td>
                  </tr>
                  
                  <tr>
                     <td>63 1310400 31423 72225</td>
                     <td>0 1045873 2403648</td>
                     
                     <td>63/1310400 + 31423/72225 = 0 + 1045873/2403648</td>
                  </tr>
                  
               </tbody>
               
            </table>
            
            
            <p>Ukázkové soubory pro testování vašeho programu najedete v&nbsp;adresáři
               <code><a href="zlomky/">zlomky</a></code>.
            </p>
            
         </section>
         
         
         
         
         
      </section>
      
      <section class="include">
         
         <hr>
         <h2 id="domino">Domino</h2>
         
         <p class="koeficient">Koeficient <span class="koef">2</span></p>
         
         
         <p>Z dominových kostek vytvořte co nejdelší na sebe navazující řadu za
            předpokladu, že dominové kostky můžete otáčet. Body dostanete podle
            délky nalezené řady. Lze tedy získat body i v případě, že váš program nenalezne
            nejdelší možnou řadu. Program by měl najít řešení do několika vteřin.
         </p>
         
         
         <p>Například z kostek <code>[1:3]</code>, <code>[1:3]</code>,
            <code>[4:5]</code>, <code>[3:3]</code> a <code>[0:5]</code> lze vytvořit
            řadu <code>[1:3][3:3][3:1]</code> (a dvě kostky zbudou).
         </p>
         
         
         <p>Řad lze většinou vytvořit více, ale vy máte za úkol najít libovolnou z nich, hlavně
            musí být co nejdelší.
         </p>
         
         
         <p>Vstupem bude textový soubor, ve kterém každé kostce odpovídá jeden zápis ve tvaru
            <code>[<var>a</var>:<var>b</var>]</code>, kde <var>a</var> a <var>b</var> jsou celá čísla z&nbsp;intervalu od 0 do 6.
            Počet dominových kostek ve vstupním souboru je minimálně jedna a maximálně
            1000. Všechny dominové kostky jsou zapsány bez mezer na jednom řádku.
         </p>
         
         
         <p>Výstupem bude textový soubor, ve kterém budou uvedeny vybrané (a správně
            natočené) na sebe navazující kostky ve tvaru <code>[a:b]</code>, například:
         </p>
         <pre>[1:3][3:3][3:1]</pre>
         <p>Mezery ve výstupním souboru se ignorují, ale vypište prosím všechny
            kostky bez mezer na jeden řádek.
         </p>
         
         
         <p>Výsledný soubor se bude vyhodnocovat programově. Proto je potřeba
            zachovat předepsaný tvar – viz soubory <code>reseni_soutezici[1-9].txt</code>.
            Část bodů bude přidělena i&nbsp;v&nbsp;případě, že nedosáhnete maximální možné délky.
            Pro kontrolu vámi vytvořených řešení máte k&nbsp;dispozici validační program
            <code><a href="domino/validace/validace_soutezici.html">validace_soutezici.html</a></code>,
            který po otevření v prohlížeči vyhodnotí vaše řešení libovolné z úloh
            <code>zadani_soutezici[1-9].txt</code>.
            
            
         </p>
         <p>Ukázkové soubory se zadáním a&nbsp;jedním z&nbsp;možných nejdelších řešení
            naleznete v&nbsp;adresáři <code><a href="domino/">domino</a></code>.
         </p>
         
         
         
         
         
         
      </section>
      
      <section class="include">
         
         <hr>
         <h2 id="meteodata">Meteorologická data</h2>
         
         <p class="koeficient">Koeficient <span class="koef">2</span></p>
         
         
         <p>Vědět nebo aspoň tušit, jaké bude počasí je určitě dobrá věc,
            naši předkové k&nbsp;tomu používali prognostiky, něco jako <i>Medardova
               kápě, 40 dní kape</i> nebo <i>Na Svatého Jiří vylézají hadi a
               štíři</i>… Doba ale pokročila a nám s&nbsp;předpovědí počasí pomáhají
            nové moderní metody. Jednou z&nbsp;nich je i&nbsp;sledování naměřených
            hodnot za poslední roky a určování pravděpodobného počasí na
            základě naměřených dat.
         </p>
         
         	
         <p>Vaším úkolem bude napsat program, který načte meteorologická data ze vstupního souboru,
            následně je zpracuje, vyhodnotí a umožní uživateli si je prohlédnout v&nbsp;grafické po­době.
            
         </p>
         
         	
         <p>Vstupní soubor obsahuje data od 1.&nbsp;ledna 1975 do
            	31.&nbsp;prosince 2014, vždy jedno měření pro každý kalendářní
            	týden v&nbsp;daném roce. Váš program by měl umožnit uživateli
            	následující:
         </p>
         
         
         <ul>
            
            <li>Načtení meteorologických dat ze vstupního souboru.</li>
            
            <li>Zadání časového úseku ve formě <q>týden/rok od</q> – <q>týden/rok
                  do</q> (například tedy 12/1975–15/1975), pro který se mají
               zobrazit meteorologická data.
            </li>
            
            <li>Pro zadaný časový úsek vykreslit spojnicový graf, který bude ukazovat čtyři křivky:</li>
            
            <ul>
               	
               <li>Maximální teplotu – červenou barvou</li>
               	
               <li>Minimální teplotu – modrou barvou</li>
               	
               <li>Průměrnou teplotu – zelenou barvou</li>
               	
               <li>Naměřenou teplotu – žlutou barvou</li>
            </ul>
            
         </ul>
         
         
         <p>Ukázka grafu:</p>
         
         <img src="graf.jpg" alt="Ukázka grafu" style="width: 80%; text-align: center">
         
         
         <ul>
            
            <li>Maximální teplota – maximální teplota pro daný kalendářní
               týden za celé období, pro které máme data.
            </li>
            
            <li>Minimální teplota – minimální teplota pro daný kalendářní
               týden za celé období, pro které máme data.
            </li>
            
            <li>Průměrná teplota – průměrná teplota pro daný kalendářní
               týden za celé období, pro které máme data.
            </li>
            
            <li>Naměřená teplota – teplota, která je pro daný kalendářní
               týden uvedena v&nbsp;souboru.
            </li>
            
         </ul>
         
         
         
         <p>Na vstupu obdržíte CSV soubor, formát vstupních dat je
            následující:
         </p>
         <pre>Rok;Týden;Teplota
1975;1;14
1975;2;15
1975;3;27
1975;4;6
1975;5;14
1975;6;19
1975;7;-21
…
2014;52;-93
</pre>
         
         <p>Na první řádce jsou názvy údajů. Následuje libovolný počet řádek,
            kde jsou postupně uvedené rok, týden a teplota oddělené
            středníkem. Řádky jsou ukončené znaky <code>CR</code> a <code>LF</code>.
         </p>
         
         
         <p>Ukázkový soubor: <a href="meteodata/meteodata.csv">meteodata/meteodata.csv</a>.
         </p>
         
         
         <p>Pro jednoduchost počítejte s&nbsp;tím, že každý rok má 52 týdnů, k&nbsp;dispozici jsou hodnoty
            za posledních 40 let (tj. od roku 1975), máte k&nbsp;dispozici hodnoty pro každý týden
            v&nbsp;roce (měření proběhlo vždy ve středu v&nbsp;každém týdnu).
         </p>
         
         
         <p>Přibližnou ukázku toho, jak mají grafy vypadat, si můžete vyzkoušet
            v&nbsp;jednoduché ukázkové aplikaci – <a href="meteodata/Meteodata.jar">meteodata/Meteodata.jar</a>.
         </p>
         
         
         
         
         
      </section>
      
      
      
      
   </body>
</html>