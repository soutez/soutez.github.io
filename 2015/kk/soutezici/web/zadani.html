<!DOCTYPE HTML>
<html lang="cs">
   <head>
      <meta http-equiv="Content-Type" content="text/html; charset=UTF-8">
      
      <meta charset="utf-8">
      
      <title>Zadání soutěžních úloh</title>
      <style type="text/css">
        body { font-family: Calibri, Verdana, sans-serif; 
               max-width: 50em; 
               margin-left: auto;
               margin-right: auto; 
               font-size: 140%; }
        h1, h2, h3, h4, header { font-family: Cambria, serif; }
        header { background-color: #FFE2AA; padding: 8px; margin-bottom: 8px; }
        pre { background-color: silver }
        header { text-align: center; }
        .katex { font-size: inherit !important; }
        table { border: solid 2px black; border-collapse: collapse; }
        thead { background-color: silver; }
        td, th { border: solid 1px black; padding: 4px; }
        table.layout, table.layout td, table.layout th  { border: none; }
        .koeficient { font-style: italic; }
      </style></head>
   
   <body>
      
      
      <header>
         
         <h1><span>Zadání</span> soutěžních
            	  úloh
         </h1>
         
         <h2 class="category" id="d9e18">Kategorie tvorba webu</h2>
         
         <h2 class="date" id="d9e21">16. až 18. dubna&nbsp; 2015</h2>
         
         <p class="contest">Soutěž v&nbsp;programování –
            	28.&nbsp;ročník
         </p>
         
         <p>Krajské&nbsp;kolo&nbsp;2014/2015</p>
         
      </header>
      <div class="toc"><a href="#d9e55">Formulář</a><br><a href="#d9e112">Kalendář</a><br></div>
      
      
      <p>Úlohy můžete řešit v&nbsp;libovolném
         pořadí a samozřejmě je nemusíte vyřešit všechny. Počet bodů za každou úlohu
         je uveden přímo v&nbsp;jejím zadání. Hodnotí se shoda se zadáním,
         funkčnost, dodržování webových standardů a přehlednost zdrojového
         kódu.
      </p>
      
      
      <p>Na řešení úloh máte 4 hodiny čistého
         času.
      </p>
      
      
      <p>Před zahájením soutěže vám pořadatel
         oznámí, kde najdete testovací soubory a kam máte ukládat řešení
         úloh. Kompletní rešení každé úlohy (soubory HTML, CSS, obrázky,
         případně Javascript) uložte do samostatného podadresáře nazvaného
         jménem úlohy (např.
         
         <filename>kalendar</filename>). Stránku s&nbsp;řešením vždy pojmenujte 
         <filename>index.html</filename> a
         uložte v kódování UTF-8.
      </p>
      
      
      <p>Při zápisu HTML a CSS kódu dodržujte
         webové standardy. Součást hodnocení vašich řešení je i kontrola
         zdrojových kódů pomocí validátorů. Doporučujeme používat HTML5,
         ale můžete použít i starší verze – HTML4 nebo XHTML1.
      </p>
      
      
      <p>Při řešení je povoleno používat
         knihovnu jQuery bez pluginů. Další obdobné frameworky pouze po
         schválení porotou.
      </p>
      
      
      <section class="include">
         
         <hr>
         <h2 id="d9e55">Formulář</h2>
         
         <p class="koeficient">max. 10 bodů</p>
         
         
         <p>Vytvořte stránku, která bude vypadat jako následující obrázek:</p>
         <img src="obrazek.png" alt="Vzhled stránky" align="center">
         
         
         <p>Dbejte na oddělení vizuální prezentace (CSS) od struktury stránky
            (HTML).
         </p>
         
         
         <p>Stránka by měla reagovat na akce uživatele tímto způsobem:</p>
         
         
         <ul>
            
            <li>Při aktivaci vstupního pole formuláře nebo při přejetí přes pole myší
               se pozadí pole změní na světle zelené a jeho orámování na tmavě zelené.
               Text zadaný uživatelem by měl být černý.
            </li>
            
            <li>Při přejetí myší přes tlačítko nebo při jeho zvolení klávesou <kbd>Tab</kbd> se
               změní barva tlačítka na zelenou. Všimněte si, že tlačítko nemá viditelný
               rámeček a jeho výška je stejná jako výška vstupního pole.
            </li>
            
            <li>Při psaní do pole zmizí nápovědný text. Tato funkce musí
               fungovat i s vypnutým Javascriptem.
            </li>
            
            <li>Jednotlivá pole formuláře po stisknutí příslušného tlačítka odešlou data
               na danou službu (tedy vyhledají zadaný text Googlem, apod.). Pole s kódem
               v Javascriptu neodesílá data na externí stránku, ale přímo spustí zadaný
               javascriptový kód.
            </li>
            
            <li>Klávesa <kbd>Enter</kbd> odešle data z příslušného pole formuláře, tedy
               chová se stejně jako stisknutí tlačítka vedle vstupního pole. Funguje takto
               ve všech pěti vstupních polích.
            </li>
            
         </ul>
         
         
         <p>Vytvořte novou stránku <tt>index2.html</tt>, která se bude od předchozí
            lišit tím, že obsahuje pouze jediné společné vstupní pole, vedle něhož je
            jedno tlačítko pro každou službu. Zadaný text se odešle na příslušnou službu
            podle toho, které tlačítko uživatel zmáčkne. Nezapomeňte odevzdat obě
            stránky (tj. verzi s více poli v <tt>index.html</tt> i verzi s jedním polem
            v <tt>index2.html</tt>).
         </p>
         
         
         
         
         
      </section>
      
      <section class="include">
         
         <hr>
         <h2 id="d9e112">Kalendář</h2>
         
         <p class="koeficient">max. 30 bodů</p>
         
         
         <p>Vyrobte HTML stránku, která zobrazuje tabulkový kalendář pro aktuální
            měsíc. Každý den je představován jedním políčkem kalendáře, ve kterém je
            zapsáno číslo daného dne v měsíci. Každému týdnu přísluší jeden řádek
            kalendáře. Týden začíná pondělím. Pokud měsíc nezačíná v pondělí, jsou
            příslušná políčka na začátku měsíce prázdná; obdobně pro
            konec měsíce.
         </p>
         
         
         <p>Kalendář nastylujte pomocí CSS v samostatném souboru tak, aby:</p>
         
         <ul>
            
            <li>Měl bílé pozadí. Políčka kalendáře jsou oddělena jednoduchou černou
               čarou. Pozadí stránky okolo kalendáře je světle modré. Políčka jsou
               přibližně čtvercová. Číslo dne je v levém horním rohu políčka a zabírá
               přibližně čtvrtinu políčka.
            </li>
            
            <li>Celý kalendář má kulaté rohy.</li>
            
            <li>Všechny neděle mají světle červené pozadí políčka, tmavě červený
               rámeček a tmavě červené číslo dne. Dnešek má silnější rámeček.
            </li>
            
            <li>Políčko, nad kterým se nachází myš, má tmavší pozadí a je na něm bíle
               zapsán název dne (pondělí, úterý, atd.). Název dne je napsán úhlopříčně
               (šikmo).
            </li>
            
            <li>Políčka kalendáře se zvětšují a zmenšují se změnou šířky okna, přičemž
               kalendář zabírá stále stejnou část okna (např. 80% šířky okna, přesný poměr
               si můžete určit sami).
            </li>
            
         </ul>
         
         
         <p>Při tisku vypadá kalendář takto:</p>
         
         <ul>
            
            <li>Kalendář je černobílý, jinak formátování odpovídá zobrazení na
               obrazovce. Neděle nejsou podbarveny, ale zobrazeny tučně.
            </li>
            
            <li>Před každým řádkem je uvedeno číslo týdne.</li>
            
         </ul>
         
         
         <p>Následně kalendář „oživte“. Zobrazte nad ním formulář pro
            výběr měsíce a roku a šipky vpřed a vzad. Šipky přecházejí na
            předchozí/následující měsíc. Po načtení stránky je zobrazen aktuální měsíc.
            Kalendář nemusí umět data starší než 1&nbsp;1.&nbsp;1970 a novější než
            31.&nbsp;12.&nbsp;2199.
         </p>
         
         
         <p>Připomínáme, že použití cizího kódu mimo předem
            porotou schválených knihoven není dovoleno. 
            Například použití holé knihovny jQuery je povoleno, ale pro řešení 
            této úlohy není možné použít knihovnu jQuery UI a její komponentu datepicker.
         </p>
         
         
         <p>Státní svátky zobrazte stejně jako neděli. Pro účely této úlohy za státní
            svátky považujte dny: 1.&nbsp;1., 1.&nbsp;5., 8.&nbsp;5., 5.&nbsp;7.,
            6.&nbsp;7., 28.&nbsp;9., 28.&nbsp;10., 17.&nbsp;11. a 24.–26.&nbsp;12.
            Předpokládejte, že státní svátky jsou každý rok stejné. Bod navíc dostanete,
            pokud správně zobrazíte i Velikonoční pondělí; pro jeho výpočet použijte
            algoritmus popsaný na české Wikipedii:
            <a href="http://cs.wikipedia.org/wiki/V%C3%BDpo%C4%8Det_data_Velikonoc"><tt>http://cs.wikipedia.org/wiki/Výpočet_data_Velikonoc</tt></a>
            
         </p>
         
         
         <p>Kliknutím na políčko kalendáře se daný den „vybere“:
            
         </p>
         <ul>
            
            <li>Pod kalendářem se zobrazí daný den ve formátu <i>den. měsíc rok</i>,
               přičemž měsíc je zapsán slovně (tedy např.
               24.&nbsp;prosince&nbsp;2015).
            </li>
            
            <li>Vedle názvu dne pod kalendářem je zapsáno „svátek má <i>jméno</i>“.
               Jmeniny (svátek) pro přísluný den zjišťujte až na základě kliknutí uživatele.
               Použijte k tomu některé webové API, např. <tt>http://svatky.adresa.info/</tt>.
            </li>
            
            <li>Vybrané políčko kalendáře se mírně zvětší (takže přesahuje přes sousední
               políčka).
            </li>
            
            <li>Do políčka jde zapsat poznámka, kterou si kalendář pamatuje i při
               listování mezi měsíci. Poznámka obtéká číslo dne.
            </li>
            
         </ul>
         
         
         <p>Při zmenšení šířky okna tak, že by měsíční kalendář už měl příliš malá
            políčka a byl tudíž nečitelný (přesný okamžik si určete sami), se kalendář
            změní na týdenní. Jednotlivé dny jsou zapsány pod sebou, políčka mají
            obdélníkový tvar a zabírají většinu či celou šířku okna. Jinak má týdenní
            kalendář podobný vzhled jako měsíční včetně např. formátování nedělí
            a obdobnou funkčnost, tedy listování po týdnech, možnost výběru dne,
            atd.
         </p>
         
         
         <p>Přepínat měsíce (a týdny) lze i tažením myší (představte si listování
            kalendářem na tabletu nebo mobilním telefonu). Přepnout měsíc stačí až poté,
            co uživatel pustí tlačítko myši, není tedy nezbytně potřeba, aby se kalendář
            posouval plynule během tažení myší. Plynulé posouvání však bude ohodnoceno
            extra body.
         </p>
         
         
         
         
         
      </section>
      
      
      
      
   </body>
</html>